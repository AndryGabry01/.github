# Community del Corso di Laurea in Ingegneria delle Tecnologie Informatiche (LINTINF) @ Unipr

Questa Organizzazione nasce con lo scopo di raccogliere appunti, formulari e informazioni utili relative agli insegnamenti erogati all'interno del Corso.

Il Corso LINTINF è nato di recente, entrerà infatti a regime nell'anno accademico 2023/2024. Questo Spazio è stato creato per dare un punto di partenza ai nuovi studenti, i quali possono trovare risposte riguardo ai dubbi sul Corso, sul Sistema Università e sulla didattica.

Per la corretta evoluzione e la durata nel tempo di questo Progetto è necessario un continuo aggiornamento nel tempo, possibile solo grazie ai nuovi studenti. Ogni contributo è quindi ben accetto.

# Perché su questo "sito"? Cos'è e come funziona?

Questa Organizzazione risiede su [github](https://github.com/), un servizio basato su cloud su cui è possibile gestire dei repositori git. Git invece è un software (open source) per il *versionamento* del codice, ovvero un sistema che permette di tenere traccia delle modifiche effettuate a un codice sorgente. Nel vostro percorso scoprirete l'utilità del versionamento del codice e, più in generale, di Git.

Github oltre a facilitare la visualizzazione delle modifiche è utile per gestire e collaborare su progetti.

Per poter inserire i vostri appunti o modificare quelli esistenti dovete chiedere l'accesso a questa organizzazione con il vostro account Github, o in alternativa contattare uno degli amministratori per inviare il materiale; tuttavia è consigliabile creare un account, visto che prima o poi con molta probabilità dovrete utilizzare Github per condividere un progetto di un esame.